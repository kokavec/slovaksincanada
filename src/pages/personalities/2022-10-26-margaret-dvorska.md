---
templateKey: blog-post
title: Margaret Dvorská
description: Margaret Dvorská
featuredpost: true
featuredimage: /img/margaret_dvorsky_small.jpg
highlight: true
---
![Margaret Dvorská](/img/margaret_dvorsky_big.jpg "Margaret Dvorská")

 sa narodila 13. októbra 1933 v Montreale v provincii Quebec ako jedno zo šiestich detí Petra Shavrnocha a Margity Murínovej. Vtedy tam žila silná slovenská komunita, a tak bola a odmala vychovávaná v národnom povedomí. 

V roku 1951 v divadelnom krúžku a atletickom klube Kriváň v Montreale stretla Jána Dvorského ml., s ktorým spoločne vstúpili do prvej slovenskej tanečnej skupiny vedenej Jánom Vrabcom s manželkou. V roku 1953 sa zosobášili. 

Pracovala v rôznych veľkých podnikoch, ako tlmočníčka pre Ministerstvo práce a prisťahovalectva a svoju kariéru zavŕšila ako manažérka vo firme Dunn Canada and Ribbon Company. V dôsledku meniacej sa politickej situácie v Quebecu sa Dvorskí presťahovali do Toronta, kde sa venovala už len práci pre slovenskú komunite, ktorú zastupovala v Kanade a na Slovensku. 

V rokoch 1954 až 1985 zastávala rôzne vedúce funkcie v Ženskom zbore č. 4 Kanadskej Slovenskej Ligy (KSL) v Montreale. V roku 1966 zorganizovala prvý slovenský národný festival v La Palestre, v ktorom vystúpilo viac ako 350 účinkujúcich. Videlo ho viac ako päťtisíc divákov, ktorí prišli z celej Kanady osláviť Slovenský deň. 

V roku 1966 založila ľudový tanečný súbor Lipa. Pri zostavovaní choreografie vychádzala zo svojej fantázie a rozprávania starších krajanov. Okrem choreografie, navrhovala kostýmy na základe ľudových tradícií a zvykov v rôznych ročných obdobiach a hľadala autentickú hudbu a piesne z jednotlivých regiónov Slovenska. 

V roku 1979 zorganizovala európske turné súborov Lipa a Dunaj z Hamiltonu v Ontariu. Ich žiadosť vystúpiť aj na Slovensku československá vláda kvôli príliš národnej orientácii zamietla. 

Vykonávala viaceré funkcie v exekutíve hlavného úradu KSL a v roku 1981 bola zvolená za jej predsedníčku. Bola vedúcou oddelenia mládeže pri Svetového Kongresu Slovákov (SKS) a v roku 1984 sa stala podpredsedníčkou SKS pre Kanadu. Bola jednou zo zakladateľov teritoriálneho výboru SKS - Slovenskej Kanadskej Národnej Rady (SKNR) a stala sa jej predsedníčkou. Pod jej taktovkou sa organizovali festivaly mládeže (Calgary 1994) a odhalil pamätník zomrelým vo Frank Slide v Crowsnest Pass. 

Cirkev zohrávala vždy dôležitú úlohu v jej živote. V roku 1982 bola prijatá ako rytierka Rádu Svätého hrobu v Jeruzaleme a dostala právo používať titul Dáma Margaret A. Dvorsky, LHS. 

Po presťahovaní sa z Montrealu do Toronta bola aktívna v Katedrále Premenenia Pána v Markhame, kde založila knižnicu a Múzeu Slovensko-kanadského dedičstva, ktorého sa stala riaditeľkou. 

Za svoju prácu získala vyznamenanie „Vynikajúci občan” od starostu Montrealu Jeana Drapeau, v roku 1980 Zlatý odznak M. R. Štefánika od Svetového kongresu Slovákov, v roku 1984 ocenenie od min- istra vnútra za výnimočný prínos k oslavám Dňa Kanady v Ottawe, v roku 1985 ocenenie od slovenskej komunity v Montreale za celoživotnú dobrovoľnícku činnosť, v roku 1985 ocenenie od ministra vnútra Kanady za činnosť v Rade pre multikultúru, v roku 1992 od generálneho guvernéra Kanady medailu k 125 výročiu Kanadz, a mnohé iné. V roku 1996 bola uvedená v publikácii „Kto je kto medzi kanadskými ženami“ 

Zomrela 19. marca 2018 a je pochovaná na katolíckom cintoríne Holy Cross Cemetery v Thornhill v provincii Ontario. 

https://www.kanadskyslovak.ca/index.php/sk/toronto-2/podujatia-v-toronte/ 815-zbohom-margie-dvorska 

Behul, Julius, *Margaret Dvorska – 1922 – 2018*, Kanadský Slovák, 31, marec 2018, st. 4 Čarnogurský, Paľo, *Margaret Dvorská 75-ročná*, Kanadský Slovák, 8. november 2008, st. 8