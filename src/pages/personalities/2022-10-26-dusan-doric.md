---
templateKey: blog-post
title: Dušan Dorič
description: Dušan Dorič
featuredpost: false
featuredimage: /img/dusan_doric_small.jpg
---
![Pavol Džačko](/img/dusan_doric_big.jpg "Pavol Džačko")

Dušan Dorič sa narodil 24. júla 1955 v Michalovciach, kde absolvoval prvých šesť rokov základnej školy. V Kanade žil jeho starý otec, ktorý jeho rodičov presvedčil, aby sa celá rodina v roku 1968 legálne vysťahovali do Kanady. Usadili sa v Toronte, kde Dušan pokračoval v štúdiu, ktoré napokon ukončil ako počítačový programátor na Univerzite Ryerson. Po promócii v tejto oblasti aj pracoval, ale čoskoro sa začal venovať svojej celoživotnej vášni - zvukovej stránke v zábavnom priemysle. V Sound Dymax Inc in Mississauga v Mississauge, kde pracoval 40 rokov.

Po príchode do Kanady sa celá jeho rodina stala členom Byzantskej slovenskej farnosti Narodenia Matky Božej, prostredníctvom ktorej sa dostala do rôznych slovenských spolkov a organizácii. V roku 1972 sa stal tanečníkom súboru Zemplín Slovak Dancers a v rokoch 1977 až 1993 bol zástupcom vedúceho súboru. V tejto funkcii vycestoval v roku 1978 na Slovensko, kde sa snažil nadviazať spoluprácu a získať podporu od Matice slovenskej vo forme vyslania nejakého choreografa a hudobníka s cieľom zvýšiť úroveň slovenského folklóru v Kanade. Z politických dôvodov cesta nebola úspešná. Po zmene politického režimu na Slovensku sa Doričovi podarilo v rokoch 1990 a 1991 priviesť do Kanady na tri mesiace ročne choreografa Jána Blaha a hudobníka Mariána Veselského, ktorí spolupracovali s kanadskými folklórnymi súbormi na skvalitnení tancov a zlepšení úrovne Zemplin Slovak Dancers pred cestou na Folklórny festival Východná, kde v roku 1990 tento súbor účinkoval. Počas svojho pobytu v Kanade títo dvaja odborníci zo Slovenska spolupracovali nielen so Zemplínom, ale výrazne zvýšili úroveň repertoáru a kvalitu choreografii folklórnym súborom Východná, Šírava a Rozmarín.

V roku 1975 Dorič vstúpil do slovenského katolíckeho Sokola, aby prostredníctvo športových aktivít napomáhal fyzickému rozvoju slovenskej mládeže. Od roku 1992 tu pôsobil ako riaditeľ telesnej výchovy, zástupca riaditeľa a člen technického predstavenstva. V týchto pozíciách organizoval a pripravoval zostavy na SLETy (verejne gymnastické vystúpenia) a pomáhal zabezpečovať športové činnosti Sokola.

V roku 1994 začal vo Východná Slovak Dancers pôsobiť ako jeden z jeho vedúcich a od roku 2004 do roku 2018 pôsobil ako výkonný podpredseda pre kultúru. V tejto funkcii organizoval a zabezpečoval účinkovanie Východná Slovak Dancers na Slovensku v rokoch 2005, 2010 a 2016 s vystúpeniami na Vychodna, Detve, v Michalovciach, v Bratislave a na ďalších miestach. Zaslúžil sa aj o účasť folklórnych súborov zo Slovenska na oslavách 20., 25., 30. a 35. výročia Východnej Slovak Dancers v Kanade.

Dlhé roky pracoval ako kultúrny riaditeľ v Slovenskej kanadskej národnej rade, ktorá organizovala slovenské kultúrne vystúpenia v Kanade, USA a na Slovensku a zabezpečovala vystúpenia folklórnych súborov zo Slovenska na slovenských podujatiach v Kanade. V roku 1992 bol zodpovedný za kanadský folklórny program na Svetovom festivale slovenskej mládeže v Martine, na ktorom vystúpili kanadské súbory Lipa, Domovina a Východná Slovak Dancers.

Dušan Dorič naďalej pôsobí vo Východnej v poradnej funkcii a ako riaditeľ Slovenského katolíckeho Sokola.

Žije v Cambridge v štáte Ontario.