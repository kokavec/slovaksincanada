---
templateKey: blog-post
title: Irene Timko
description: Irene Timko
featuredpost: false
featuredimage: /img/irene_timko_small.jpg
highlight: false
---
![Irene Timko](/img/irene_timko_big.jpg "Irene Timko")

Irene Mary (Kominar) Timko sa narodila 23. Júna 1943 v mestečku St. Thomas v provincii Ontario, Rodičia pochádzali zo Slovenska, matka zo Zemplínskej Širokej a otec z obce Kobeliarovo pri Rožňave. Starí otcovia s oboch strán prišli za prácou, ktorú našli v kanadských baniach. Za nimi prišli aj ich potomkovia . Pri príchode
do Kanady mal jej otec 19 a jej matka 17 rokov. Irene žila na farme spolu so starými rodičmi a doma sa rozprávalo len po slovensky. Po anglicky sa naučila v škole. Vyštudovala učiteľstvo, ktorému sa venovala celý svoj profesionálny život. V jej rodine bol folklór každodennou súčasťou života. Každú nedeľu rodičia počúvali špeciálny slovenský rozhlasový program. Druhý starý otec zase v početnej komunite slovenských prisťahovalcov pôsobil ako režisér divadelného spolku. Windsorská slovenská komunita bola v Ontariu veľmi aktívna. Jej členovia sa stretávali a navzájom si pomáhalii, zakladali rôzne spolky, či dokonca vlastné farnosti. V duchu slovenských tradícií usporadúvali „Slovenské dni”, pikniky, zábavy, či svadby. „Na týchto udalostiach sa pravidelne zúčastňovala celá naša rodina. Bol to jediný život, ktorý sme poznali,“ vraví Irene.
Svoj prvý tanečný súbor založila v roku 1958. Volal sa Slovak Dancers of Windsor. V nasledujúcich rokoch vystupovali pri príležitosti slovenských i kanadských sviatkov a na mnohých festivaloch. Zostavovala choreografie odpozorovaním od iných súborov alebo podľa spomienok rodičov a starých rodičov. Tanečný súbor sa rozpadol v roku 1964.
K ľudovému umeniu sa vrátila v roku 1973. Jej otec bol spoluzakladateľom súboru Rozmarín, v ktorom tancovala jej najmladšia sestra a neskôr aj jej dcéra. Timko založila v roku 1983 Domovina Slovak Dancers. Najprv tancovali v krojoch Slovákov z Vojvodiny. Postupne v ňom pôsobili mnohí choreografi a tancovali sa slovenské tance v choreografii Pavla Širáka z košického súboru Železiar. Súbor Domovina a jeho vedúca Irene sa stali známymi v celej Kanade, USA a na Slovensku, kde súbor mnoho krát vystupoval aj na Podpolianskych slávnostiach v Detve.
Irene Timko sa okrem folklóru aktívne zapája do činnosti v mnohých multikultúrnych spolkoch a združeniach kanadských Slovákov. Stála na čele úradu Kanadskej slovenskej ligy, bola tajomníčkou a neskôr aj kontrolórkou Nadácie slovenského kultúrneho dedičstva a Rady mládeže (Slovák Heritage and Youth Council), v rokoch 1990 až 2002 pôsobila v predstavenstve Multikultúrnej rady (Multicultural Council) či ako predsedníčka Kolotoča národov (Carrousel of Nations) - výboru, ktorý každoročne organizuje viacero multikultúrnych podujatí. Zastávala aj rôzne funkcie v Slovenskej Kanadskej národnej rade a dlhoročnou riaditeľkou v domove seniorov Slovak Villa . V roku 2003 Irene Timko získala Kráľovninu zlatú jubilejnú medailu za svoje dlhoročné aktivity v oblasti multikultúrnosti a, slovami členky parlamentu provincie Ontario, ktorá jej cenu udelila „za nekonečné hodiny strávené šírením slovenskej kultúry a dedičstva v Severnej Amerike a v Európe“.
Žije vo Windsor, Ontario.
Lucia Fajnerova, Irene Timko zviditeľňuje Slovensko, Kanadský Slovák, 14. jún 2015, st. 4
