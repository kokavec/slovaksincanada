---
templateKey: blog-post
title: Joseph Zeman
description: Joseph Zeman
featuredpost: false
featuredimage: /img/joseph_zeman_small.jpg
highlight: false
---
![Joseph Zeman](/img/stefan_reistetter_big.jpg "Joseph Zeman")

Joseph “Joe’ Zeman sa narodil 6. februára 1914 vo vidieckej oblasti neďaleko mesta Outlook v Saskatchewane. Vyrastal na rodinnej farme v Kenastone. Jeho matka pochádzala z rusínskej dediny Poráč neďaleko Košíc a otec zo slovenskej dediny Kravany z oblasti Prešova. Jeho otec sa takisto volal Jozef a bol bratrancom Georgea Zemana, ktorý pracoval začiatkom 20. storočia pre kanadskú vládu ako prenajímateľ pozemkov, ktorý presvedčil mnoho Slovákov, predovšetkým z USA, aby sa presťahovali do Saskatchewanu a Alberty a začali tu farmárčiť. Bol vo veľkej miere zodpovedný za založenie farmárskych komunít Outlook, Kenaston a Broderick v Saskatchewane.

Joe bol jazykovo nadaný, najmä na slovanské jazyky. Keď dokončil strednú školu vo svojom bydlisku, začal ako jediný katolík študovať učiteľstvo na blízkej Lutheran College. Bolo v to v čase Veľkej hospodárskej krízy, keď bola núdza o prácu, preto začal v roku 1937 študovať poľnohospodárstvo na Univerzite v Saskatchewane. Štúdium úspešne ukončil v roku 1941.

Stal sa poľnohospodárskym odborníkom na kanadskom ministerstve poľnohospodárstva a v tejto funkcii cestoval po Saskatchewane a robil prieskum výnosnosti plodín. Našiel si však čas aj pre svoje športové lásky – bejzbal a hokej. Jednu zimu trénoval päť hokejových mužstiev. Začiatkom sedemdesiatych rokov po tom, ako v roku 1967 viedol prvý kanadský národný bejzbalový team na Panamerických hrách vo Winnipegu, sa súbežne venoval dobrovoľníckej práci pre osemnásť rozličných športových, kultúrnych a národnostných organizácií. Na čiastočný úväzok vypomáhal ako zastupujúci učiteľ vo vidieckom Saskatchewane, kde bol nedostatok učiteľov.

Popri svojom nadšení pre šport sa živo zaujímal aj o slovenské kultúrne dedičstvo a jeho propagáciu. Bol členom Americkej slovenskej ligy a vytvoril jej zbory v Kenaston- Outlook, Regine and Saskatoone. V roku 1932 sa stal jedným zo zakladateľov Kanadskej slovenskej ligy a bol členom jej prvého vedenia.

Za svoju zanietenú prácu bol odmenený doživotným členstvom vo viacerých organizáciách alebo inými formami uznania vrátane Ceny za vynikajúcu službu Kinsman Clubu, ocenenia Športovec roka 1965 a v Saskatchewane bol uvedený do Športovej siene slávy a Bejzbalovej siene slávy. Svoju lásku k športu spájal sa láskou k histórii a spolu s dcérou Brendou bol autorom knihy 80 rokov Puckmanship v Saskatchewane.

Koncom 70. rokov odletel do Československa navštíviť rodinu a túto cestu si niekoľkokrát zopakoval. V deväťdesiatych rokov vstúpil do Slovenskej národnej rady v Kanade a ako jeden z jej vedúcich predstaviteľov vykonal množstvo práce pre zachovanie a šírenie histórie kanadských Slovákov v strednej a západnej Kanade. V roku 1986 bol v Saskatoone váženým hosťom pri odhalení mohyly pripomínajúcej príchod prvých Slovákov do Kanady. Na jeho počesť boli po ňom pomenované dve ulice v Saskatoone.

Zomrel 2. júla 2009 a je pochovaný na cintoríne Woodlawn.

Príchod prvých Slovákov do Esterházy, Saskatchewan, Kanadský Slovák, 26. júl 1986, st. 4

Nekrológ Joe Zemana, Kanadský Slovák, 25. júl 2009 st. 3