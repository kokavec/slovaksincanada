---
templateKey: blog-post
title: František Fuga
description: František Fuga
featuredpost: true
featuredimage: /img/frantisek_fuga_small.jpg
highlight: true
---
![František Fuga](/img/frantisek_fuga_big.jpg "František Fuga")

František Jozef Fuga sa narodil 9. júna 1923 vo Vinnom, okres Michalovce, na Slovensku. Základné vzdelanie získal vo Vinnom a strednú školu vychodil v Michalovciach. Vysokoškolské štúdiá (filozofiu a teológiu) absolvoval najprv v Bratislave a Košiciach a dokončil v Taliansku, na Pápežskej lateránskej univerzite. Za kňaza bol vysvätený 4. marca 1950 v Ríme. Do Kanady prišiel v marci v roku 1954, aby prevzal spravovanie farnosti a mohol slúžiť Sväté liturgie Slovákom byzantského obradu na farnosti Hamiltone, ktorá bola kanonicky ustanovená biskupom Izidorom Boreckým 14. decembra 1952.

Základný kameň nového kostola bol položený v máji 1957. Vďaka pomoci kanadských a amerických Slovákov sa rýchlo dokončili fara i hala a v decembri 1957 boli posvätené. Msgr. Fuga vybudoval prekrásny chrám Usnutia Bohorodičky. Hala slúžila na vyučovanie slovenčiny pre deti slovenského pôvodu, konali sa tu festivaly slovenskej mládeže a stala sa centrom spoločenského života - zábav, koncertov, skúšok ochotníckych divadiel z Hamiltonu a okolia.

Slúžil cirkvi i slovenskému národu. V januári 1957 spoznal nábožensky orientovaný časopis Mária. Počas dvoch rokov do časopisu prispieval, neskôr sa stal jeho redaktorom a napokon šéfredaktorom. Dokonca zabezpečoval aj jeho tlač. Po smrti Stanislava Mečiara v marci 1974 prevzal funkciu predsedu ZahraničnejMaticeslovenskej, ktorú potom vykonával dlhé roky.Bolč lenom Kanadskej slovenskej ligy a Prvej katolíckej slovenskej Jednoty. Počas jeho pôsobenia ako predsedu Zahraničnej Matice slovenskej bolo založené Slovenské vydavateľské centrum, kde v skromnej tlačiarni publikoval slovenské knihy, kalendáre, pamätne poštové a vianočné pohľadnice, pamätné známky, brožúrky a prospekty, ktoré sa potom rozposielali po celom slovenskom svete v zahraničí. Robil všetko, aby si prostredníctvom tejto organizácie Kanadská verejnosť uvedomila osobitnosť slovenského národa. Medzi jeho najväčšie zásluhy patrí návrh slovenskej zástavy so slovenským znakom uprostred trikolóry biela, modrá, červená. Po vytvorení Slovenskej republiky bol znak posunutý smerom k žrdi, ale základná podoba zostala.

Zomrel 9. novembra 1987 v Hamiltone v provincii Ontario v Kanade.

Msgr. Fuga zanechal veľký pozemok a peniaze v hotovosti určených na financovanie aktivít Matice slovenskej v zahraničí.

V jeho rodnej dedine Vinné bola 17. júna 1994 odhalená pamätná busta a o tri roky neskôr vznikla pamätná izba. Z príležitosti 25. výročia jeho smrti 11. novembra 2012 odslúžil po Svätej liturgii farár Jozef Mucha po staroslovensky panychídu na jeho počesť.

Kanadský Slovák , 5. január 2013, st. 3
Behul, Julius, Od štúrovcov po kňaza Františka Fugu, Kanadský Slovák , 26. február 2005, st. 4 Slováci v Kanade svojimi očami, Ondrej Miháľ, str. 187-189, Toronto, 2003.
Kanadský „Štefan Furdek“ – Msgr. František J. Fuga , Jednota, 
Zuzana Pavelcová, 12. jún 2013, str 22 a 24 
