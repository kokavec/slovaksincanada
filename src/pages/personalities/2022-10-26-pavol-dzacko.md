---
templateKey: blog-post
title: Pavol Džačko
description: Pavol Džačko
featuredpost: false
featuredimage: /img/pavol_dzacko_small.jpg
highlight: false
---
![Pavol Džačko](/img/pavol_dzacko_big.jpg "Pavol Džačko")

Pavol Džačko sa narodil 18. mája 1974 v Bratislave ako najstarší z piatich súrodencov. Keď mal dva roky, rodina sa presťahovala za otcovou prácou do Košíc. Študoval na strednej škole technického zamerania a počítačové programovanie na Technickej univerzite v Košiciach. Po promócii v roku 1997 sa presťahoval do Bratislavy, kde absolvoval vojenskú službu a zároveň začal svoju IT kariéru vo finančnej spoločnosti AXA. V AXA sa Pavol presunul do vývoja IT a neskôr sa stal manažérom.

V roku 2002 požiadal o kanadské vízum na trvalý pobyt, ktoré dostal o necelé dva mesiace. S manželkou prišli do Toronta, kde si rýchlo našiel prácu v sklade. V auguste 2003 začal pracovať pre Bank of Montreal a pracuje tam dodnes. Je aktívnym členom slovenskej komunity v Toronte, pôsobí v predstavenstvách komunitných organizácií vrátane Slovenského domu v Toronte a Kanadského slovenského inštitútu.

V komunite kanadských Slovákov sa angažuje od roku 2003. Na začiatku to bolo prostredníctvom dvoch komunitných blogových portálov, SlovakToronto.com a Canada.SK. Tieto online portály boli primárnym zdrojom informácií pre mladých prisťahovalcov, kde spoločne zdieľané rady a príbehy pomáhali spájať ľudí a odpovedať na bezprostredné otázky týkajúce sa každodenného života prisťahovalca v Kanade 
Je spoluzakladateľom agentúry pre komunitné podujatia Canada.Sk Entertainment, ktorá takmer dve desaťročia organizovala kultúrne podujatia, a vystúpenia viac ako 20 rôznych slovenských hudobníkov, spevákov a divadiel nielen v Kanade, ale aj v USA . Išlo o umelcov ako Miro Žbirka, Peter Nagy, Robo Grigorov, Bez ladu a skladu, Radošinské naivné divadlo a ďalší. Canada.Sk Entertainment zorganizovala vôbec prvú slovenskú súťaž krásy v Kanade, ktorá propagovala mladú slovenskú generáciu a jej silné puto k vlasti prostredníctvom slovenského jazyka a dedičstva. Tejto súťaže sa uskutočnili dva ročníky, v roku 2010 v Toronte a v roku 2014 v New Yorku.

V roku 2006 bol zvolený do predstavenstva Slovensko-kanadskej obchodnej komory v Toronte, neziskovej organizácie na podporu obchodných vzťahov medzi Slovenskom a Kanadou. Zastupoval Slovensko v predstavenstve Obchodnej komory Európskej únie v Kanade, ktorá aktívne fungovala ako most pre firmy z EÚ pri rozširovaní ich podnikania do Kanady. Jedným z príkladov bola pomoc pri dovoze slovenského nealkoholického nápoja Vinea. V komore pôsobil 3 roky.

Na jeseň 2007 bol zvolený za generálneho sekretára Kanadskej slovenskej ligy (KSL). Počas svojej služby aktívne propagoval dedičstvo Slovákov v Kanade v rámci skupín mladých prisťahovalcov a úzku spoluprácu KSL s ďalšími početnými slovenskými organizáciami v Kanade. V predstavenstve KSL pôsobil dva roky, potom sa rozhodol odísť do ústrania a venovať sa rozvoju profesionálnej kariéry.

Ako reakciu na potreby mladej slovenskej komunity v Kanade spolu založil 2008 neziskovú organizáciu Slovenský dom, ktorej poslaním bolo aktívne propagovanie Slovenska a slovenskej kultúry v Kanade, a to predovšetkým prostredníctvom mládežníckych slovenských komunitných skupín. Slovenský dom otvoril pôsobisko v srdci mesta Toronto a jedným z príkladov aktivít priamo organizovaných Slovenským domom bol Kanadský slávik, spevácka súťaž pre deti slovenského pôvodu. Akcia sa uskutočnila v úzkej spolupráci so súťažou Slávik Slovenska. Slovenský dom bol zatvorený v roku 2011, pretože väčšina členov jeho predstavenstva sa začala sústrediť na svoje profesionálne kariéry.

Za ostatných 10 rokov sa zúčastňuje slovenských podujatí v Kanade viac ako účastník a podporovateľ, nie ako organizátor. Pavol momentálne žije so svojou rodinou v Toronte a aktívne sa zapája do každodenného života slovenskej komunity.

Pavol Džačko žije v Toronte, v provincii Ontario.