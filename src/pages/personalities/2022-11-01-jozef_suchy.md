---
templateKey: blog-post
title: Jozef Suchý
description: Jozef Suchý
featuredpost: false
featuredimage: /img/jozef_suchy_small.jpg
highlight: false
---
![Jozef Suchý](/img/stefan_reistetter_big.jpg "Jozef Suchý")

Jozef Suchý sa narodil 15. septembra 1954 v rodine gréckokatolíckeho kňaza vo východoslovenskom meste Prešov. Absolvoval tam základnú a strednú školu. Po 2. svetovej vojne študoval na Vysokej škole ekonomickej v Bratislave, kde získal titul inžiniera. Pracoval v Bratislave až kým v októbri 1951 nenastúpil na základnú vojenskú službu. V januári 1952 ho za jeho náboženskú činnosť zatkli. Vojenský tribunál ho po 30 mesiacoch väznenia a vypočúvania odsúdil na 10 rokov väzenia. Veľkú časť trestu strávil v uránových baniach v Jáchymove.

Na základe amnestie ho v máji 1960 prepustili a odvtedy do roku 1968 vykonával rozličné povolania vrá- tane manuálnej práce v stavebníctve. 2. septembra 1963 sa oženil s lekárničkou Magdalénou Novoveskou a vďaka politickému uvoľneniu v Československu v roku 1968 využil po sovietskej invázii možnosť opustiť svoju rodnú krajinu a odísť do Kanady. Do Toronta prišiel 13. októbra 1968.

Celý svoj život v Kanade zasvätil práci pre slovenskú komunitu, predovšetkým pre katolícku Farnosť narodenia presvätej Bohorodičky v Toronte. Súpis jeho činností a úspechov je úctyhodný. Bol členom predstavenstva Diecézy svätých Cyrila a Metoda v Kanade, bol šéfredaktorom a hlavným autorom oficiálneho mesačníka diecézy „ Mária“ od roku 1976 až do jeho zániku v roku 1990, v roku 1981 sa stal tajomníkom pre občianske a právne záležitosti biskupa Michala Rusnáka, prispieval do náboženskej časti slovenských programov v medzinárodnom vysielaní Radio Canada a bol členom redakčnej rady kultúrnej štvrťročnej publikácie „Pohľady“. Svojou publikačnou činnosťou sa stal slávnym nielen medzi Slovákmi v celej Kanade, ale aj všade tam, kde jeho práce čítali.

Veľmi aktívne pôsobil aj vo Svetovom kongrese Slovákov, pre ktorý oficiálne pracoval mnohé roky. V roku 1970 ho zvolili za člena sekretariátu, v roku 1971 za jedného zo štyroch tajomníkov, v roku 1973 za člena hospodárskej komisie a takisto za šéfredaktora Bulletinu Svetového kongresu Slovákov, v roku 1978 sa stal tajomníkom pre Kanadu a od roku 1990 do roku 1993 bol jeho generálnym tajomníkom.

Až do smrti písal do rôznych časopisov a online publikácií početné články zaoberajúce sa gréckymi katolíkmi v Kanade.

Zomrel 28. januára 2007 vo veku 82 rokov. Je pochovaný na cintoríne Park Lawn v Toronte.

Kirschbaum, Stanislav, On the occasion of Jozef Suchý’s 80th birthday, Kanadský Slovák, 18. september 2004, strana 10

https://grkatba.sk/pamiatke-vzacneho-cloveka-jozef-e-suchy-desat-rokov-na-vecnosti/
