---
templateKey: blog-post
title: Jozef Kirschbaum
description: Jozef Kirschbaum
featuredpost: false
featuredimage: /img/jozef_kirschbaum_small.jpg
highlight: false
---
![Jozef Kirschbaum](/img/jozef_kirschbaum_big.jpg "Jozef Kirschbaum")

Jozef M. Kirschbaum sa narodil 25. marca 1913 v Dolných Vesteniciach. Keď mal desať rokov, zomrel mu otec. Na základnú školu chodil v Nitre a na strednú v Košiciach. Študoval na Univerzite Komenského v Bratislave a v roku 1937tam získal doktorát z práv a politických vied. Podarilo sa muzískať štipendium, ktoré mu umožnilo pokračovať v štúdiách vo Varšave a Krakove. Neskôr pokračoval v postdoktorandskom štúdiu v Paríži a Ženeve. Do roku 1939 pôsobil ako šéfredaktor v dvojtýždenníku „Nástup“. Jeho krátku
politickú kariéru v rokoch 1939 – 1940 vo funkcii generálneho tajomníka Hlinkovej slovenskej ľudovej strany ukončil vstup Nemecka do slovenskej politiky. V októbri 1941 sa oženil s Máriou Magdalénou Danihelovou a v manželstve sa im narodili štyri deti. Po absolvovaní vojenskej služby sa stal členom diplomatického zboru 1. Slovenskej republiky a pracoval ako diplomat v Ríme a neskôr ako chargé d’affaires v Berne. Túto funkciu zastával do roku 1945, keď Švajčiarsko prestalo uznávať Slovenskú republiku. V rokoch 1945 až 1949 zostal v Ženeve ako politický utečenec a zastupoval Slovenskú ligu v Amerike v Medzinárodnej organizácii pre utečencov. V rokoch 1948-1949 žil v Ríme a spolu s Karolom Sidorom založil Slovenskú národnú radu. Odtiaľ sa vysťahoval do Kanady, kam prišiel 1. novembra 1949. Naďalej si rozširoval vzdelanie a v roku 1953 získal doktorát zo slovanských štúdií na Université de Montréal. Prednášal slovanské štúdie na univerzitách v Montreale, Ottawe a Toronte.

Popri politológii a práve sa vedecky zameriaval na históriu a kultúru slovanských národov, najmä Slovákov. V roku 1966 napísal kapitolu „Slováci v Kanade“ do trojdielnej publikácie vychádzajúcej z prednášok Medziuniverzitného výboru pre kanadských Slovanov. Na túto prácu nadviazal v roku 1967 historickou knihou venovanou kanadským Slovákom. Napísal viacero kníh v slovenčine a angličtine na tému Slovenska a jeho boja za nezávislosť. Publikoval početné diela a odborné články pre anglické, francúzske, španielske a nemecké vedecké časopisy. Bol aktívnym členom mnohých severoamerických vedeckých asociácií, Slovenského inštitútu, Slobodnej poľskej a ukrajinskej akadémie vied a bol vedúcim predstaviteľom kanadskej národnostnej tlače medzi Slovanmi v Kanade.

Medzi jeho aktivity pre Slovákov v zahraničí patrí vytvorenie Zahraničnej slovenskej národnej rady, Slovenskej osloboditeľskej rady a najmä Svetového kongresu Slovákov v roku 1970, ktorého bol v období 1970 až 1989 výkonným podpredsedom . V roku 1985 bol jedným zo zakladateľov Slovenskej národnej rady v Kanade. Má veľkú zásluhu na vytvorení Katedry slovenskej kultúry a histórie na Ottawskej univerzite, ktorá vznikla v roku 1992 a je garantom vedy a výskumu v tejto oblasti.

Za svoj prínos a úspechy bol vyznamenaný početnými oceneniami vrátane Medaily k storočnici v roku 1967 a Pamätnej výročnej medaily v roku 1977 udelenými kanadskou vládou, posvätného Krížu za zásluhy od Zvrchovaného rádu Maltézskych rytierov a úctyhodným počtom slovenských vyznamenaní, ako sú Strieborný kalich Andreja Hlinku, Medaila svätého Cyrila a v roku 1995 sa stal čestným členom Matice slovenskej, na čo bol osobitne hrdý.

Zomrel 16. augusta 2001 a je pochovaný na Cinostríne Svätého kríža v Thornhill.

https://www.legacy.com/ca/obituaries/theglobeandmail/ name/joseph-kirschbaum-obituary?pid=189720493, Globe and Mail, Aug. 18 to Aug. 20, 2001. Frajkor, Ján George, Kanadská Slovák mourns the loss of a Great Canadian Slovak,

25. október 2001, st. 1
Vnuk, František, Nezabúdajme, Kanadský Slovák, 28. september 2013, st. 8