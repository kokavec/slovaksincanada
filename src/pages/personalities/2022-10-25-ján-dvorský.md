---
templateKey: blog-post
title: Ján Dvorský
description: Ján Dvorský ml. sa narodil v Montreale 30. septembra 1928 ako syn
  Jána Dvorského st. a Anny rodenej Švecovej. Traduje sa, že bol prvým
  slovenským dieťaťom, ktoré sa nar- odilo v Montreale. Jeho otec vlastnil
  reštauráciu na Debouil- lon Street, ktorá sa neskôr stala centrom stretávania
  slovenskej komunity. Ján Dvorský sa veľmi angažoval v slovenskej komunite a l
  svojho syna viedol k tomu, aby pokračoval v jeho šľapajach.
featuredpost: true
featuredimage: /img/jan_dvorsky_small.jpg
---
![Ján Dvorský](/img/jan_dvorsky_big.jpg "Ján Dvorský")

Ján Dvorský ml. sa narodil v Montreale 30. septembra 1928 ako syn Jána Dvorského st. a Anny rodenej Švecovej. Traduje sa, že bol prvým slovenským dieťaťom, ktoré sa nar- odilo v Montreale. Jeho otec vlastnil reštauráciu na Debouil- lon Street, ktorá sa neskôr stala centrom stretávania slovenskej komunity. Ján Dvorský sa veľmi angažoval v slovenskej komunite a l svojho syna viedol k tomu, aby pokračoval v jeho šľapajach. 

Ján Dvorský,ml. študoval angličtinu, francúzštinu a slovenčinu pod vedením Františka Kvetaňa na St. Patrick’s School a neskôr absolvoval Sir George Williams College a Royal Conservatory of Music v Montreale v hre na husliach Osemnásť rokov spieval v rímskokatolíckych chrámových zboroch-farnostiach sv. Cyrila a Metoda a sv. Patrika, tancoval v tanečnom súbore a hral divadlo. 

Po štúdiách začal pracovať v spoločnosti Alcan Aluminum a za 43 rokov sa vypracoval z radového úradníka na výskumného analytika. 

Počas mladosti pôsobil v slovenskej komunite v Montreale, najmä spoločensko-športovom klube Kriváň, ktorého sa v roku 1940 stal predsedom. Jeho zásluhy o výstavbu Slovenského domu viedli k tomu, že bol v 50. a 60. rokoch jeho predsedom. 

Pokračoval v práci svojho otca pre Kanadskú slovenskú ligu, ktorej bol členom od 50. rokov a neskôr tajomníkom, podpredsedom a predsedom druhej pobočky KSL (Montreal). Tri desaťročia pôsobil aj v Ústrednom zhromaždení Kanadskej slovenskej ligy a bol jej prvým predsedom narodeným v Kanade. Túto funkciu zastával rekordné štyri funkčné obdobia, od roku 1967 do roku 1978. 

Pracoval aj v slovenskom rozhlase - Hlas kanadských Slovákov. V roku 1965 zastupoval Slovákov v Prometheus Society v Quebecu, multikultúrnej organizácii, ktorá pripravila etnickú časť na výstave „Človek a jeho svet“ na Expo 1967. V roku 1968 bol súčasťou skupiny slovenských lídrov, ktorí išli do Ottawy bojovať, aby Kanada prijala Slovákov, ktorí po sovietskej invázii utiekli z Československa, 

V roku 1971 patril medzi zakladateľov Svetového kongresu Slovákov, celosvetovej strešnej organizácie Slovákov a ich organizácií, a sa jedným z jeho podpredsedov. Bol aj tiež aktívnym členom v Ethnic Press Association, Quebec Ethnie Folk Arts Association a Quebec Multiculturel Theatre Association. 

Za celoživotný prínos pre komunitu získal plaketu Kanadskej asociácie slovenských podnikateľov a City of Hamilton’s Builders Association. Bol tiež 50-rokov členom Jednoty, prvej slovenskej katolíckej mužskej únie. 

26. septembra 1982 sa Ján Dvorský stal rytierom Božieho hrobu, pápežského rádu. V dôsledku meniacej sa politickej situácie v Quebecu sa Dvorsky presťahoval z Montrealu do Toronta a stal sa uznávaným členom slovenskej torontskej komunity a členom zboru v Katedrále Premenenia Pána v Markhame. 

Ján Dvorský zomrel 15. júna 2005 a je pochovaný na Katolíckom cintoríne Svätého Kríža Thornhill, Ontario. 

Stephens, John Vojtech, *John Dvorsky Eulogy,* Kanadský Slovák, 25. jún 2005, st. 1 Stolarik, M. Mark, *In Memoriam John Dvorsky Jr*, Kanadský Slovák, 25. jún 2005, st. 1