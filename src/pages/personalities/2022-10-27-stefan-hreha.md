---
templateKey: blog-post
title: Štefan Hreha
description: Štefan Hreha
featuredpost: false
featuredimage: /img/stefan_hreha_small.jpg
highlight: false
---
![Štefan Hreha](/img/stefan_hreha_big.jpg "Štefan Hreha")

Štefan Hreha sa narodil 25. marca 1918 vo východoslovenskej obci Čemerné, ktorá je dnes súčasťou mesta Vranov nad Topľou. Vychodil tu základnú a strednú školu. V Montreale pokračoval v štúdiu St. Patrick Boys schoool a Olier School v Montreale.

Jeho otec odišiel do Kanady v roku 1927. Zvyšok rodiny pricestoval za ním do mesta Halifax v decembri 1936. Štefan Hreha sa hneď po príchode zapojil do osvetovej a spolkovej činnosti. Neskôr k tomu pridal aj novinársku prácu. Pôsobil ako redaktor novín Slovák v Kanade, ktoré po roku 1939 premenovali na Slovenské Bratstvo. Boli veľmi národne orientované a zasadzovali sa za samostatnosť Slovenska a nezávislosť slovenských organizácií i v Kanade. To bol dôvod, že boli zo strany vládnej moci perzekvované pre šírenie nepriateľskej propagandy. Po odchode z týchto novín sa významne pričinil o založenie novín pre Kanadskú slovenskú ligu, ktoré vznikli 5. marca 1942 a stal sa ich zakladajúcim redaktorom. Počas Druhej svetovej vojny slúžil štyri roky v kanadskej armáde. Po návrate z aktívnej služby sa naplno venoval rozvoju a finančnej stabilite novín Kanadský Slovák a za- chovaniu slovenského dedičstva a národnej identity v Kanade.

Po presťahovaní Kanadského Slováka z Montrealu do Winnipegu v roku 1953 sa zamestnal ako reklamný a programový manažér v medzinárodnej firme Crane Canada , kde pôsobil do svojho odchodu do dôchodku.

Pôsobil aj ako tvorivý umelec. Napísal niekoľko divadelných hier - drámu z vysťahovaleckého prostredia „Za chlebom“ (1942), drámu s väzenskou tematikou „Turkovčaty“ (1942), veselohru „Frasová Karika“ (1942), texty pre spevohry „Ruže v snehu nekvitnú“ (1945), „Hoj, zem drahá“ (1961), „Keď príde nedeľa“ (1964), „Haló, starý kraj“ (1969), cyklus básni a epigramov publikovaných v novinách a heslo o Slovákov v Kanade pre Encyklopedia Canadiana. Do konca svojho života písal články do Kanadského Slováka, Prvej katolíckej slovenskej Jednoty a ďalších slovenských publikácií. Kanadskú štátnu hymnu „O Canada“ preložil do slovenčiny. Napísal trojhodinové folklórne ľudové pásmo „Včera, dnes a zajtra“, ktoré bolo v hudobnej úprave muzikológa Michala Sinčáka uvedené na Slovenskom národnom dni na výstave Expo 67 v Montreale. Podporoval vytvorenie „Pamiatkového ústavu“, ktorého úlohou malo byť zhromaždenie a zachovanie historických artefaktov a dokumentov o Slovákov v Kanade, avšak tento sen sa mu nepodarilo zrealizovať. 
Za svoju tvorivú činnosť v radoch kanadských Slovákov získal niekoľko ocenení vrátane čestného občianstva jeho rodného mesta. V roku 1983 mu Kanadská slovenská liga mu v roku 1988 pri príležitosti svojho 75. ročného výročia udelila Výročnú cenu so zlatým odznakom “za prácu v záujme cieľov KSL a boja za slobodu slovenského národa». V roku 1998 ho Matica slovenská poctila medailou Štefana Moyzesa “za dlhoročnú prácu na poli slovenského novinárstva v Kanade a prínos v spolkovom a politickom živote kanadských Slovákov ́“. V tom istom roku mu pri príležitostí jeho osemdesiatych narodením Canadian Slovák Professional and Business Association udelila Pamätnú plaketu “za šírenie slovenskej kultúry a slovenského jazyka”.

Národná rade pre národnostnú tlač a médiá Kanady ho za jeho celoživotný prínos pre rozvoj kanadskej žurnalistiky poctila medailou a vymenovala za svojho čestného člena.

Zomrel 15. augusta 2015 vo 97 veku a je pochovaný na Cintoríne Panny Márie Snežnej v Montreale.

https://www.dignitymemorial.com/fr-ca/obituaries/montreal-qc/stefan-hreha-6556395
https://montrealgazette.remembering.ca/obituary/stefan-hreha-1065609134 
