---
templateKey: about-page
path: /about
title: O Knihe
---
### Stopy slávy zaviate časom

![Slovenské osobnosti v Kanade](/img/book_cover.jpg "Slovenské osobnosti v Kanade")

### Predslov

Kniha, ktorú držíte v rukách, sa zrodila z tieňov a duchov dávnych čias, lebo fakty o slovenských osobnostiach z minulosti sa zháňali ťažko a po mnohých zostali len informácie zaznamenané v krátkych článkov, či nekrológoch v slovenských alebo anglických novinách. Spísať pravdivú históriu slovenských osobností v Kanade je dnes veľmi náročné, pretože im v minulosti nebola venovaná systematická pozornosť a dnes už je veľmi ťažko spravodlivo vybrať zo 140 ročnej histórie tých najvplyvnejších Slovákov v tejto krajine.
Hľadanie ľudí, ktorí zohrali pri budovaní slovenskej komunity kľúčovú úlohu a boli z tohto hľadiska skutočnými „osobnosťami“, bolo veľmi ťažké. Pri svojom príchode do Kanady si boli všetci Slováci rovní. Väčšina z nich bola chudobná a z tohto hľadiska boli rovnoprávni, a to spájalo väčšinu nových prisťahovalcov do Kanady od roku 1883 do 90. rokov minulom storočia. Ich hlavným cieľom bolo zabezpečiť sebe a svojej rodine lepší život a budúcnosť. A ich úspech sa meral práve schopnosťou naplniť tento cieľ.
Táto kniha nie je venovaná Slovákom, ktorí sa presadili ako súkromné osoby a stali sa „slávnymi“ vo svojom odbore, ale chce vzdať hold osobnostiam, ktorí mali rešpekt a úctu ostatných kanadských Slovákov za všetko úsilie, čas, peniaze a prácu, čo vykonali pre slovenskú komunitu v kultúrnej, cirkevnej, či spolkovej oblasti.
Do záverečného výberu sa dostalo 38 osobností zodpovedajúcich týmto kritériám. Určite nebude vyhovovať všetkým, ale museli sme vychádzať z toho, čo sa zachovalo v záznamoch, ku ktorým sme mali prístup a týmto spôsobom zanechali tieto osobnosti svoju stopu v histórií. V Kanade nebolo zvykom písať o významných jednotlivcoch a novinári im nevenovali priestor, ktorí by si boli zaslúžili.
Každú osobnosť zachytenú v tejto knihe teba chápať v kontexte doby, kedy žila a pracovala. Dôležitým faktorom bol jej význam pre celú slovenskú komunitu v Kanade. Slováci sú roztrúsení po celej krajine.
Všade možno nájsť ľudí, ktorí vykonali mnoho pozitívneho pre miestne spolky, umelecké súbory, farnosti, či rozvoj lokálnej pospolitosti. Samozrejme aj im patrí uznanie a vďaka, ale keďže ich pôsobnosť bola obmedzená len na určitú oblasť, nemožno ich porovnávať s tými, ktorých práca mala oveľa väčší geografický, či historický dosah.
Internet máme k dispozícii len ostatných 30 rokov a vďaka nemu sa môžeme zoznámiť aj s činnosťou ľudí žijúcich na druhom konci Kanady. V minulosti boli k dispozícii iba lokálne média. Miestne spolky a organizácie venovali vo svojich tlačovinách pozornosť len svojim členom a zriedkakedy sa zaoberali témami a osobnosťami presahujúcimi hranice ich pôsobnosti.
Texty v tejto knihe predstavujúce jednotlivé osobnosti nie sú úplne vyvážené. Boli vytvorené na základe podkladov, ktoré sme mali k dispozícii. Mnoho informácií sa stratilo v čase. Preto sme sa ani nesnažili o komplexnosť a kniha prináša len základné fakty. Veríme, že v čitateľoch prebudí zvedavosť a budú sami ďalej pátrať o ďalších podrobnostiach zo života a práce uvedených osobností. A možno sa im podarí nájsť aj významných jednotlivcov, o ktorých sa nezachovali žiadne záznamy.
Kniha je prvým pokusom o poskytnutie súhrnného obrazu o našich slovenských predkov v Kanade, ktorí sa pričinili o rozvoj a zachovanie slovenskej prítomnosti v Kanade. Veríme, že ich práca a osudy budú inšpiráciou pre ďalšie generácie kanadských Slovákov. Napriek tomu, že z vyššie uvedených dôvodov nikdy nebude môcť by ich súpis vyčerpávajúci. Koniec-koncov to ani nebolo naším cieľom. Veríme, že vďaka tejto knihe sa Slováci na Slovensku i v iných krajinách zoznámia s ľuďmi, ktorí pre slovenskú komunitu v Kanade a niekedy aj za jej hranicami vykonali veľa dobrého a ktorých si vážime. Pre niektorých bude náš výber prekvapujúci, lebo nie sú v ňom to len ľudia, ktorí z určitých dôvodov vyhovujú určitým organizáciám alebo skupinkám v Kanade, či v zahraničí. Svojou činnosťou, napriek často nepriaznivým podmienkam, odtrhnutiu sa od domovskej krajiny a všemožným prekážkam, zanechali hlbokú stopu v slovenskom povedomí a vynikli tak medzi stotisícovou komunitou Slovákov v Kanade.

Ondrej Miháľ

### Pár slov na úvod

Vážení čitatelia, dámy a páni,
keď ma začiatkom tohto leta oslovil autor knihy, ktorú práve teraz držíte v rukách, môj dobrý priateľ Ondrej Miháľ, aby som do nej napísal niekoľko úvodných viet, najprv som pokrútil hlavou a vyslovil pochybnosti o správnosti jeho voľby. Po chvíli prehovárania som súhlasil a pred očami sa mi spustil film spomienok na celý rad osobností, ktoré som počas svojho pôsobenia v Kanade stretol a ktoré jednak formovali krajanskú komunitu, ale i poskytli svoje skúsenosti a znalosti novému nezávislému Slovensku. Na viacero stretnutí a rozhovorov si pamätám tak živo, akoby sa stali len nedávno. Niektorých som stretol ešte ako mladý začínajúci diplomat v tíme prvého veľvyslanca Slovenskej republiky v Kanade Antona Hykischa, mnohých ďalších o niekoľko rokov neskôr už sám vo funkcii veľvyslanca. Všetko to boli vzácne chvíle,ktoré mimoriadnym spôsobom ovplyvnili môj profesionálny, ale i súkromný život.
S krajanskou komunitou som sa stretával rád a čo najčastejšie a mnohých Slovákov v Kanade môžem hrdo nazývať svojimi priateľmi. Snažil som sa nevynechať žiadne z veľkých podujatí, ako boli napríklad letné pikniky, dožinkové slávnosti a plesy či už v Toronte, Montreale, alebo v Ottawe (úprimne, diaľnicu 401 do Toronta som po niekoľkých mesiacoch poznal takmer naspamäť). V rámci možností som sa snažil navštevovaťajkrajanskékomunityvoWinnipegu,Calgarya Vancouveriaveľmisivážimmožnosťzúčastniť si jednej z „pútí“ na miesto pozostatkov jedinej slovenskej obce Bradlo v severnom Ontáriu spolu s po- tomkami jej zakladateľov.
Známy český komediálny herec a dramatik Jan Werich v jednej zo svojich knižiek píše, že krajania vo veľkej krajine držia spolu. Taliani a Gréci, práve tak ako Česi a Slováci alebo Nemci. Súhlasím s týmto výrokom, i keď som sa na sekundu zamyslel. Áno, aj počas môjho obdobia v Kanade pôsobilo viacero kra- janských organizácií, ale v princípe mali všetky rovnaký cieľ – svojim podielom prispieť k udržaniu slovenskej prítomnosti, tradícií a vzťahu k starej vlasti. Úprimne uznajme, že sa im to podarilo a darí. Predovšetkým vďaka úsiliu osobností, ktoré našli svoje miesto v tejto knihe, ale i mnohých a mnohých ďalších, ktorých živ- otné príbehy čakajú na zaradenie do niektorého z budúcich vydaní.
Neviem, či to bol autorov zámer, alebo je to náhoda, táto kniha však vychádza z tlače len niekoľko týždňov pred tým, ako si všetci pripomenieme 30. výročie vzniku demokratickej Slovenskej republiky. Krajiny, ktorá sa úspešne zaradila medzi najvyspelejšie demokratické krajiny sveta. Krajiny, na ktorú sme právom hrdí a ktorej úspešný príbeh nám mnohí závidia. Vydanie tejto knihy považujem za mimoriadny príspevok k to- muto jubileu. Príbehy slovenských osobností v Kanade sa, samozrejme, začali písať dávno predtým. Táto kniha nám približuje osudy tridsiatich ôsmich z nich. Všetci sa vymykali, či vymykajú z priemeru, vynikali vzdelaním a profesionalitou. Muži a ženy, ktorých vlasťou sa stala Kanada, no svoje srdce minimálne rovným dielom venovali Slovensku. Malej krajine uprostred Európy, v ktorej narodili oni, či ich rodičia. Rôzne príbehy, rôzne životné a profesionálne osudy, ktoré v mnohom osvetľujú dobu, v ktorej žili a ktorá ich for- movala. To, čo túto skupinu „slovenských pionierov“ spája, čo mali všetci spoločné, bolo ich silné národné povedomie, hrdé vlastenectvo, odpor k totalite a túžba po slobode, odvaha ísť za svojim snom a možno i sklon k dobrodružstvu. Veď kto už z nich mohol tušiť, čo ich v novom a spočiatku cudzom svete čaká? Nech už to bolo čokoľvek, nikto z nich sa nenechal zlomiť nepriazňou osudu. Naopak, svoje životy naplnili činorodou prácou a úspechom. Verím, že nepreháňam ak poviem, že môžu byť inšpiráciou pre nové generácie.
Želám Vám príjemné čítanie.

Milan Kollár september 2022